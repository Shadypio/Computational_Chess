\phantomsection
%\addcontentsline{toc}{chapter}{Introduzione}
\chapter{Introduzione}
\section{Contesto applicativo}
Lo studio proposto è incentrato sul gioco degli scacchi. Nello specifico vengono passate a rassegna diverse tecniche di 
Intelligenza Artificiale volte a ricercare (e compiere) una mossa valida sulla scacchiera nel corso di una partita regolare.
Vengono resi noti i due differenti approcci adottati per il conseguimento degli obiettivi sopracitati: 
\begin{itemize}
    \item \textbf{Primo approccio}: viene fornita un'implementazione da zero della scacchiera, sulla quale degli algoritmi di ricerca valutano lo stato corrente ed effettuano la "migliore"
    mossa legale tra quelle disponibili;
    \item \textbf{Secondo approccio}: viene analizzata una rete neurale addestrata che gioca simulando le mosse di un giocatore umano. 
\end{itemize}
\markboth{Introduzione}{}
% [titolo ridotto se non ci dovesse stare] {titolo completo}

\section{Motivazioni e Obiettivi} %\label{1sec:scopo}
Fra i giochi più popolari al mondo, gli scacchi possono essere giocati ovunque (all'aperto, in circolo, online) e la vastità del numero di 
giocatori è stata tale da favorire lo sviluppo di diverse Federazioni (tra le quali, la più importante, la 
\textbf{Fédération Internationale des Échecs - FIDE}) con conseguenti tornei e competizioni in tutto il mondo. 
Le motivazioni della stesura del presente elaborato sono da ricercare nella natura intrinseca del gioco stesso. 
Claude Shannon, ingegnere e matematico statunitense, nel suo \textit{"Programming a Computer for Playing Chess"} fornì una stima di $10^{120}$
partite possibili, dimostrando impraticabile l'idea di affrontare il problema con la forza bruta\footnote{Victor Allis, informatico olandese, 
anni dopo stimò la complessità essere di almeno $10^{123}$, "basata su una media del fattore di ramificazione di 35 e una 
durata media di gioco di 80 coppie di mosse".}. Di fronte a tali numeri, non si può non rimanere disorientati e affascinati allo
stesso tempo, tenendo anche in considerazione che il numero di atomi nell'universo è stimato intorno a $10^{80}$. 
%citare wikipedia
Gli obiettivi finali sono dunque da ricercare nelle motivazioni stesse; la vera protagonista del
presente lavoro di tesi è infatti la \textbf{complessità} del gioco degli scacchi, che viene analizzata, studiata e approfondita nei paragrafi
seguenti, non senza un'attenta critica e analisi accurata sui risultati raggiunti.

\section{Risultati}
%da revisionare
Gli algoritmi di ricerca e di apprendimento sfruttati nei due diversi moduli offrono un quadro completo sulle moderne tecniche di intelligenza
artificiale che non solo vengono applicate su diverse piattaforme ma sono tutt'oggi in continua evoluzione. 
I risultati ottenuti non vogliono aprire nuovi orizzonti a differenti approcci sullo studio, 
ma fanno più da panoramica generale a tecniche già esistenti. Come anticipato nel primo paragrafo, tali risultati sono stati ottenuti attraverso due diversi moduli di cui si fornisce una breve sintesi, ma che verranno trattati nello specifico nel capitolo 3:
\begin{itemize}
    \item \textbf{Modulo 1}: i classici approcci adottati per la rappresentazione della scacchiera e dei pezzi in gioco (ognuno con le rispettive mosse legali) vengono progettati e riprogrammati da zero per cercare di comprendere meglio la natura degli studi evoluti nel corso del tempo. Attraverso un algoritmo di Intelligenza Artificiale si accede a una lista di mosse possibili (considerando lo stato corrente della scacchiera) e viene giocata la mossa migliore secondo una precisa funzione obiettivo.
    \item \textbf{Modulo 2}: sfruttando un'implementazione ben nota, è stato costruito un modello di Machine Learning e addestrato seguendo un approccio ben preciso. Questo modello è stato poi confrontato con diversi modelli già esistenti al fine di ricavarne una valutazione che ne indichi le prestazioni. 
\end{itemize}
\newpage
\section{Struttura della tesi}
La trattazione del lavoro di tesi è strutturata secondo il seguente elenco:
\begin{itemize}
    \item \textbf{Introduzione}: viene fornita una panoramica dello studio effettuato, con particolare attenzione alle motivazioni, 
    agli obiettivi e ai risultati del lavoro svolto;
    \item \textbf{Storia ed evoluzione dei motori scacchistici}: l'attenzione viene spostata sulla 
    storia che ha portato il gioco degli scacchi ad essere trattato con le tecniche moderne e sull'analisi di alcune delle tecnologie attualmente in uso;
    \item \textbf{Progettazione e implementazione}: si esaminano nel dettaglio la progettazione e l'implementazione del lavoro svolto;
    \item \textbf{Conclusioni}: vengono presentate riflessioni e considerazioni di carattere generale con eventuali riferimenti agli sviluppi futuri.
\end{itemize}
