\phantomsection
\chapter{Ringraziamenti}
\markboth{Ringraziamenti}{}
% [titolo ridotto se non ci dovesse stare] {titolo completo}

Quando ho cominciato il mio percorso universitario mi è capitato diverse volte di proiettarmi con la mente verso il futuro e chiedermi - come tutti - come si sarebbe concluso il mio percorso. Quali ambienti avrei frequentato, a quali persone mi sarei affezionato e quanti successi e fallimenti avrei dovuto vivere. E mentre sono nella mia stanza a scrivere queste parole balenano nella mia mente ricordi della mia vita accademica che conserverò per sempre. Il calore e l'affetto costantemente trasmessi dalle meravigliose persone che ho avuto modo di conoscere mi hanno fornito l'energia che mi ha permesso di farmi forza nei momenti più infelici, e la serenità di godermi appieno le innumerevoli gioie che questo percorso ha saputo regalarmi. 

Tutta la realizzazione del presente lavoro di tesi è stata supervisionata dal costante e attento supporto del mio relatore Prof. Fabio Palomba e del Dott. Giammaria Giordano. Sin da subito sono stati disponibili ad ascoltare le mie idee, arricchendole con preziosi consigli che hanno senza dubbio apportato grandi miglioramenti al progetto di partenza. Doveroso porre loro i miei più sinceri ringraziamenti. 

Un ringraziamento dal profondo del cuore al mio amico Vincenzo Emanuele. È stata la prima persona ad essere messa al corrente del progetto, e il suo appoggio ha rappresentato un'importante spinta per la realizzazione finale. Gli sono grato per avermi sostenuto e per aver creduto in me fino alla fine. Sei un caro amico.

Voglio ringraziare i miei insostituibili compagni di corso e amici Alessio e Alessandro. Abbiamo realizzato diversi progetti insieme, abbiamo trascorso ore preziose in ateneo a studiare e a confrontarci, e il vostro contributo è stato fondamentale per il conseguimento dei miei obiettivi. Grazie ad entrambi.

L'umorismo e l'euforia dei miei grandi amici Francesco, Luigi e Simone hanno significativamente contribuito a rendere piacevoli e indimenticabili le giornate trascorse in Università nell'ultimo anno. Sono sempre stato grato per la vostra presenza nella mia vita accademica e non solo. Vi ringrazio in maniera sincera. 

Ci tengo a ringraziare Antonio. Ho ancora impressa nella mia mente quella pausa caffè dopo le lezioni, passata a discutere insieme dei prossimi appelli d'esame ai quali non ero minimamente intenzionato a partecipare. Ma dalla nostra conversazione è nata la determinazione che mi ha portato a sostenere gli esami con quel senso di sfida che mi ha accompagnato fino alla fine. Se sono qui adesso è anche grazie a te. 

Un ringraziamento a Lorenzo ed Hermann, due preziosi compagni i cui consigli e la cui saggezza hanno sempre saputo indirizzarmi vero la direzione giusta. I risultati del mio percorso sono dovuti anche alla vostra compagnia. Vi ringrazio.

Grazie al mio caro amico Giuseppe. Apprezzo molto il rapporto che abbiamo costruito insieme tra i banchi di Liceo, e mi rende felice sapere che la nostra amicizia perdura negli anni. Ti sono grato per non aver mai smesso di credere in me.

Ringrazio di cuore la mia amica Viviana. Con la tua dolcezza e la tua ironia sei sempre riuscita a farmi vivere l'Università a cuor leggero. Sono felice di aver condiviso il mio percorso anche insieme a te, e ti sono grato per esserci sempre stata.

Le ultime settimane del mio percorso universitario sono state accompagnate dalla piacevole presenza della mia amica Anna Linda. Mi hai sempre ascoltato nei miei momenti di apprensione di fine percorso, e ti ringrazio per esserci stata.

Ho inoltre avuto modo di gioire della compagnia della mia amica Karina. Le nostre diverse origini e culture mi hanno aiutato a crescere e ad aprire la mia mente. Ti sei costantemente interessata al mio percorso universitario, e sei sempre riuscita a farmi percepire il tuo sostegno anche a lunga distanza. \textit{Thank you!}

Un sincero ringraziamento alla mia cara amica Anna. Hai da sempre costituito una forte presenza nella mia vita, e ti sei mostrata disponibile sin da subito nel supportarmi concretamente nel mio lavoro. Mi riempie il cuore di gioia sapere di poter contare sulla persona squisita che sei e che sei sempre stata. Grazie.

Un profondo riconoscimento va a tutti i miei colleghi che, in un modo o nell'altro, hanno contribuito a farmi sentire il calore e l'affetto di cui parlavo poco fa. Mentre scrivo ho bene a mente tutti i vostri volti e i vostri sorrisi: se ho vissuto tre anni di gioia e spensieratezza lo devo a voi tutti. Voglio ringraziarvi.

Ringrazio mia madre Carmela, mia sorella Adelaide e Pasquale per il loro supporto. Il più importante dei ringraziamenti va, infine, a mio nonno Francesco e a mia nonna Lucia. Senza di loro, niente di tutto ciò sarebbe stato possibile. 








